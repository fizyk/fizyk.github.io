.. title: Finalna Opera 10.60
.. slug: finalna-opera-10-60
.. date: 2010/07/01 20:07:26
.. tags: opera, html5, webm
.. link:
.. description: Programistom opery udało się dotrzymać obietnicy i udostępnili stabilną wersję Opery 10.60 równocześnie na Linuksa, Windowsa i Mac OS. Po trzech wersjach RC wydawanych dzień po dniu od poniedziałku, dzisiaj została udostępniona wersja stabilna, a raczej uznana za taką wczorajsza RC3. Jest to równocześnie pierwsza stabilna wersja Opery z nowym silnikiem JavaScriptowym na systemy operacyjne Linux i FreeBSD.

Programistom opery udało się dotrzymać obietnicy i udostępnili stabilną
wersję Opery **10.60** równocześnie na Linuksa, Windowsa i Mac OS. Po
trzech wersjach RC wydawanych dzień po dniu od poniedziałku, dzisiaj
została udostępniona wersja stabilna, a raczej uznana za taką wczorajsza
RC3. Jest to równocześnie pierwsza stabilna wersja Opery z nowym
silnikiem JavaScriptowym na systemy operacyjne Linux i FreeBSD.

.. TEASER_END

W przeglądarce między innymi wprowadzono wsparcie dla kolejnych
elementów HTML5, poprawiono wydajność w JavaScript i DOM. Opera 10.60
jest równocześnie pierwszą stabilną przeglądarką posiadającą
`WebM <http://www.webmproject.org/>`_, format wideo wysokiej jakości.
Filmy i klipy takie można oglądać bez żadnych pluginów. Oczywiście
wszystko dzięki html5.

Na koniec parę licz z test
`Peacekeeper <http://clients.futuremark.com/peacekeeper/results.action?key=3ch3>`_.
Na moim laptopie z Ubuntu, włączonym Copmizem, pulpitem Gnome,
zainstalowanymi sterownikami własnościowymi
`nvidii <http://www.nvidia.pl/>`_, oraz podłączonym drugim monitorem
Opera uzyskała **4769** punktów. Dość mało w porównaniu z najlepszym
wynikiem. Jest to równocześnie o 17 punktów więcej, niż uzyskała wersja
10.60 Beta u mnie.  Równocześnie postanowiłem sprawdzić wydajność w
operze zminimalizowanej i wyniosła ona **5017** punktów.

Wersje windowsowe Opery (od wersji 10.0) powinny umożliwić aktualizację.
Nowa Opera znajduje się również w `repozytorium
Opery <http://deb.opera.com>`_, więc przynajmniej systemy oparte na
debianie (Debian, Ubuntu) powinny umożliwić aktualizację.
