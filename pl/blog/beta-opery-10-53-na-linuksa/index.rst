.. title: Beta Opery 10.53 na linuksa
.. slug: beta-opery-10-53-na-linuksa
.. date: 2010/05/04 21:05:04
.. tags: opera, beta, wrażenia, linux, Adobe AIR, JavaFX
.. link:
.. description: Dzisiaj Opera Software wypuściła pierwszą, w miarę stabilną wersję Opery na Linuksa, betę 10.53. Prawdę mówiąc, nie mogłem się już doczekać. Działa zauważalnie szybciej, została poprawiona obsługa CSS3, zintegrowana ze środowiskiem pulpitu, i sprawuje się całkiem dobrze jak do tej pory.

Dzisiaj Opera Software wypuściła pierwszą, w miarę stabilną wersję Opery
na Linuksa, betę 10.53. Prawdę mówiąc, nie mogłem się już doczekać.
Działa zauważalnie szybciej, została poprawiona obsługa **CSS3**,
zintegrowana ze środowiskiem pulpitu, i sprawuje się całkiem dobrze jak
do tej pory.

.. TEASER_END

Zmieniło się podejście do Widgetów. Otrzymujemy z Operą Opera Widget
Managera, możliwość uruchamiania widgetów jak zwykłych aplikacji, bez
konieczności uruchamiania Opery. Czyli coś w stylu aplikacji flashowych
w `Adobe AIR <http://www.adobe.com/products/air/>`_ i
`JavaFX <http://javafx.com/>`_, z tą różnicą, że Opera już od jakiegoś
czasu posiada wersję 64 bitową na linuksa, AIR i flash jeszcze nie (w
stabilnej wersji) a aplikacji w JavaFX jeszcze nie spotkałem. Jak się
tak głębiej zastanowię, to jest to coś, o czym mówił prelegent na Opera
University Tour na Politechnice w zeszłym roku.

Wielkim udogodnieniem jest to, że okna z komunikatami czy ustawieniami
nie blokują zawartości strony. Można swobodnie kliknąć na stronę pod
takim oknem, sprawdzić coś, i powrócić do ustawień, lub komunikatu.

Parę błędów które mi wyskoczyły, to nie mogę zmienić słownika w polu
CKEditora, muszę do tego użyć zwykłego textarea, a następnie wrócić do
CKE i odświeżyć. Nie jest to chyba żądana funkcjonalność... podobnie jak
problem z wyświetlaniem png jako faviconą z przeźroczystością, na której
pojawiają mi się różne kolorowe dodatki, jak czerwone kropki, bądź
zielone tło... I jak zwykle nowa instalacja coś mi z czcionkami
namieszała. Nie dość, że po instalacji nowego Ubuntu, wydają się inne,
to jeszcze Opera pogłębiła problem o kolejną iterację... chociaż jak
czytam w komentarzach, jest to tylko bug z wygładzaniem pod-pikselowym
czcionek.

Pomijając te parę niedogodności, jak na betę jestem pod wrażeniem. Z
drugiej strony, od 4 wersji cieszą się nową Operą użytkownicy Windowsa,
a Maca od dwóch, więc byłoby coś nie tak, gdyby było mniej stabilnie.
Operę (nie tylko dla linuksa), można pobrać ze stron
`Opery <http://www.opera.com/browser/next/>`_. Należy jednak pamiętać,
że jest to wersja **beta**, stabilna pojawi się dopiero pod koniec
czerwca.
