.. title: Coś się kończy, coś się zaczyna. Wiedźmin
.. slug: cos-sie-konczy-cos-sie-zaczyna-wiedzmin
.. date: 2011/08/15 14:08:44
.. tags: wiedźmin
.. link:
.. description: Wczoraj skończyłem w końcu czytać sagę Wiedźmińską. Mogę powiedzieć, ze znam wszystkie utwory osadzone w universum Sapkowskiego, oprócz polskiej superprodukcji kinowo-telewizyjnej i drugiej części gry. I o ile superprodukcji ruszać nie będę, o tyle drugą grę kiedyś złapię... jak zaktualizuję sprzęt komputerowy (Sama gra do tej pory będzie już dawno po wersji 2.0).

Wczoraj skończyłem w końcu czytać sagę Wiedźmińską. Mogę powiedzieć, ze
znam wszystkie utwory osadzone w universum Sapkowskiego, oprócz polskiej
superprodukcji kinowo-telewizyjnej i drugiej części gry. I o ile
superprodukcji ruszać nie będę, o tyle drugą grę kiedyś złapię... jak
zaktualizuję sprzęt komputerowy (Sama gra do tej pory będzie już dawno
po wersji 2.0).

.. TEASER_END

Ale wracając do samego wiedźmina. Jestem pod wrażeniem kawałka dobrej
roboty, którą wykonał Sapkowski. I tego, jak poprowadził swojego
bohatera do końca, do samego końca, historii i jego samego. Choć
przyznam, że czytanie ostatnich kilku rozdziałów szło mi bardzo opornie.
Nie bardzo przepadam za zakończeniami chociaż to nie jest takie znowu
złe. Prawdę powiedziawszy, dobrego zakończenia sagi Wiedźmińskiej sobie
wyobrazić nie mogę. Z jednej strony, gdyby naprawdę ocalał, byłoby to
zbyt sztampowe, a gdyby naprawdę zginął... chyba za bardzo czytelnik się
zżywa z Geraltem, by miał zostać tak po prostu uśmiercony. Swoją drogą
taki kompromis też zostawia niedosyt.

I dopiero z gry można się dowiedzieć części dalszej... choć prawdę
powiedziawszy, teraz w grze brakuje mi Yen. I Geralt, który cudownie się
pojawił, choć obarczony amnezją jest taki dziwnie i zwyczajnie samotny,
ograbiony z czegoś istotnego. Ciekaw jestem, jak panowie z CDP Red
rozwiną temat w kolejnej grze o Wiedźminie.
