.. title: Opera 11 - nowy instalator i rozszerzenia
.. slug: opera-11-nowy-instalator-i-rozszerzenia
.. date: 2010/10/22 21:10:36
.. tags: opera
.. link:
.. description: Programiści Opery zaskakują co chwila czymś nowym. Gdy już się wydaje, że jedyne sprawy, które muszą poprawić, to wydajność i ewentualne błędy, wyskakują z czymś nowym. I nie chodzi tutaj wcale o przeskoczenie wersji z 10.70 na 11...

Programiści Opery zaskakują co chwila czymś nowym. Gdy już się wydaje,
że jedyne sprawy, które muszą poprawić, to wydajność i ewentualne błędy,
wyskakują z czymś nowym. I nie chodzi tutaj wcale o przeskoczenie wersji
z 10.70 na 11...

.. TEASER_END

I tak w kolejnym wydaniu mojej ulubionej przeglądarki postanowiono
wprowadzić
`rozszerzenia <http://my.opera.com/desktopteam/blog/2010/10/21/an-important-piece-of-the-puzzle>`_.
W zasadzie nie wiem po co, w innych przeglądarkach rozszerzenia służą do
implementacji tego, co Opera przeważnie ma już wbudowane: gesty myszy,
blokowanie zawartości, klient pocztowy czy klient irc. Inne zadania
wydawałoby się dobrze wypełniają
`widgety <http://www.opera.com/widgets/>`_ (mogące działać
samodzielnie), lub `Opera
Unite <http://unite.opera.com/applications/>`_.

Kolejną nowością jest nowy, własny instalator (szerzej opisany
`tutaj <http://my.opera.com/desktopteam/blog/the-new-opera-installer>`_).
Dzięki temu Opera pozbędzie się dwóch wersji instalacyjnych,
zmniejszając jednocześnie rozmiar pliku instalacyjnego. Ale to nie
wszystko... Instalator umożliwi nam "zainstalowanie" Opery w formie
przenośnej! Coś, do czego w innych przeglądarkach powstają osobne
projekty i osobne paczki.

Oprócz tego, kolejna wersja Opery pozwoli nam na synchronizację
blokowanych treści, o czym wspominałem jakiś czas temu.
