.. title: Spaghetti z sosem pomidorowo-imbirowym
.. slug: spaghetti-z-sosem-pomidorowo-imbirowym
.. date: 2012/04/22 17:04:44
.. tags: przepis, kuchnia, imbir, cynamon, spaghetti, sos
.. link:
.. description: Spaghetti,a przynajmniej sos zacząłm przygotowywać jak tylko sytuacja (studia) zmusiły mnie do rozpoczęcia gotowania. Z czasem odszedłem od sosów w torebkach, potem od sosów słoikach. Teraz spaghetti z sosem pomidorowo-imbiowym jest moją specjalnością.

Spaghetti,a przynajmniej sos zacząłem przygotowywać jak tylko sytuacja
(studia) zmusiły mnie do rozpoczęcia gotowania. Z czasem odszedłem od
sosów w torebkach, potem od sosów słoikach. Teraz spaghetti z sosem
pomidorowo-imbiowym jest moją specjalnością.

.. TEASER_END

Co potrzebne:

-  500g mięsa mielonego (wołowe, wieprzowo-wołowe)
-  dwie puszki pomidorów krojonych
-  korzeń imbiru (około 6cm)
-  dwa ząbki czosnku
-  oliwa z oliwek, sól, pieprz, cynamon, tymianek, bazylia

Najpierw zacznijmy od imbiru. Korzeń należy obrać, posiekać i wrzucić na
rozgrzaną patelnię z rozgrzanym olejem (nie za dużo oleju). Po
podsmażeniu, jak się rozejdzie zapach i imbir zacznie się rumienić,
należy przełożyć do garnka i włączyć ogień.

Na tej samej patelni rozgrzewamy świeży olej, po czym wrzucamy mielone
mięso. Po wrzuceniu mięsa na patelnię, do garnka z imbirem wlewamy
zawartość obu puszek, a następnie wyciskamy czosnek. Dodajemy szczyptę
soli i zakrywamy pokrywką.

Gdy mięso zacznie się rumienić, można podsypać do niego trochę tymianku.
Gotowe mięso dobrze jest odcedzić z tłuszczu i przesypać do garnka.
następnie wymieszać i dodać łyżeczkę pieprzu. Sos w garnku powinien się
dusić 20-30 minut, mieszajac od czasu do czasu - stanie się bardziej
jednolity. Posiekaną bazylię można wrzucić do garnka z sosem, lub na
nałożoną porcję. Pod koniec duszenia dodać od 1/3 do połowy łyżeczki
cynamonu. Sos otrzyma świetny, słodki zapach, który dobrze współgra z
imbirem.

Sos najlepiej podawać z makaronem pełnoziarnistym.
