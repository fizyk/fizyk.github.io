.. title: Indyk w sosie imbirowo-cytrynowym
.. slug: indyk-w-sosie-imbirowo-cytrynowym
.. date: 2010/11/21 21:11:26
.. tags: przepis, kuchnia, drób, imbir, cytryna, miód
.. link:
.. description: Czasem mi się zdarza, że postanowię coś ugotować. I tak dzisiaj przygotowałem indyka w sosie imbirowo-cytrynowym. Mi osobiście smakował, lekko słodki, lekko kwaśny smak, choć otrzymałem zastrzeżenie, że zbyt kwaśny.

Czasem mi się zdarza, że postanowię coś ugotować. I tak dzisiaj
przygotowałem indyka w sosie imbirowo-cytrynowym. Mi osobiście smakował,
lekko słodki, lekko kwaśny smak, choć otrzymałem zastrzeżenie, że zbyt
kwaśny.

.. TEASER_END

Ale po kolei, najpierw składniki:

-  indyk, choć pewnie każdy drób się nada, najlepiej filet
-  imbir (korzeń, świeży trzeba obrać, oskrobać ze skórki)
-  cytryna
-  miód
-  olej
-  czosnek (zawsze wciskam)

Pierwszym etapem jest przygotowanie marynaty, mieszanki, w której nasz
drób poleży kilka godzin, tak, by przesiąknął zapachem u dodatkowym
smakiem.

A więc do jakiegoś kubka należy wcisnąć czosnek, starty, lub posiekany
imbir, łyżkę miodu i szczyptę soli. Zamieszać, dodać wyciśnięty sok z
cytryny i znowu zamieszać. **Uwaga**, cytrynowe pestki można wyciągnąć,
rozgryzione dodają goryczki do smaku. Ostatnim elementem marynaty jest
olej, w ilości pomiędzy jedną trzecią a połową szklanki. Należy teraz
wymieszać, byle porządnie.

Słów parę o ścieraniu imbiru - jeśli ścieramy na tarce, podobno
najlepiej robić to przez papier do pieczenia. Imbir podobno się ładnie
ściera na papierze, nie przyklejając się do tarki i wszystko można
ładnie ściągnąć z papieru.

Gdy marynata chwilkę odstoi należy wysmarować i zanurzyć mięso. Ja
zawsze robię to w woreczku (np. śniadaniowym), po związaniu całe mięso
jest otoczone marynatą. osobiście też trzymam mięso w takiej marynacie
około dnia minimum, żeby miało czas przesiąknąć.

Do smażenia rozgrzewamy patelnię i rozprowadzamy olej (nie za dużo,
sporo jest w marynacie!). Na rozgrzany olej, przekładamy mięso z
marynaty i podsmażamy aż się przyrumieni. Wtedy zalewamy marynatą w
której mięso siedziało cały dzień i przystępujemy do duszenia. Nie
przeszkodzi podlać małą ilością wody.

Całość dobrze komponuje się z ryżem i jakąś sałatą. Smak - lekko
pikantny (*imbir*), kwaśny (*cytryna*) z nutą słodyczy (*miód*). Uwaga,
danie ma odświeżający zapach.

Samo mięso na talerzu można posypać pokruszonymi, uprażonymi migdałami.
