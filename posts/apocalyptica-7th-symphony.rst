.. title: Apocalyptica - 7th Symphony
.. slug: apocalyptica-7th-symphony
.. date: 2010/08/30 22:08:51
.. tags: apocalyptica, 7th symphony, end of me, gavin rossdale, brent smith, dave lombardo, lacey mosley, manala
.. link:
.. description: Choć od jakiegoś czasu zasłuchuję się w muzyce Czeskiej, Słowackiej, a także z krajów byłej Jugosławi, to na nowy album Apocalyptiki - 7th Symphony, czekałem od momentu ogłoszenia nad nią prac przez zespół. Jest we mnie jakiś pociąg do muzyki smyczkowej, szczególnie tej ostrzejszej - Apocalyptica to mój ulubiony zespół, a i nie gardzę wszelkimi innymi smyczkowymi muzykami. Tak więc jeszcze prze premierą zamówiłem sobie wydanie specjalne, licząc, ze tym razem Empik nie zamiecie mojego zamówienia pod dywan, jak to miało miejsce przy Worlds Collide.

Choć od jakiegoś czasu zasłuchuję się w muzyce Czeskiej, Słowackiej, a
także z krajów byłej Jugosławi, to na nowy album Apocalyptiki - **7th
Symphony**, czekałem od momentu ogłoszenia nad nią prac przez zespół.
Jest we mnie jakiś pociąg do muzyki smyczkowej, szczególnie tej
ostrzejszej - Apocalyptica to mój ulubiony zespół, a i nie gardzę
wszelkimi innymi smyczkowymi muzykami. Tak więc jeszcze prze premierą
zamówiłem sobie wydanie specjalne, licząc, ze tym razem Empik nie
zamiecie mojego zamówienia pod dywan, jak to miało miejsce przy **Worlds
Collide**.

I na szczęście nie zamiótł, po odebraniu zamówienia i włożeniu do
napędu, rozpocząłem odsłuchiwanie albumu w pełnej, specjalnej,
okazałości...

Przez pierwsze trzy sekundy zastanawiałem się o co chodzi? Dźwięk
przypominał raczej piski z głośników podczas podłączania sprzętu. Ale
chwilę później się zaczęło właściwe granie - "*At the gates of
Manala*\ ". **Manala** (**Tuonela**) - w mitologii fińskiej kraina
umarłych, podziemie. I taka też jest ten kawałek - mroczny,
niespokojny... utwór posiada podniosłe zakończenie, które mi osobiście
skojarzyło się z przedzierającym się przez chmury słońcem.

Następny jest dostępny już od jakiegoś czasu "**End of Me**\ " z
wokalistą *Gavinem Rossdalem*.

Kolejnym kawałkiem jest "**Not Strong Enough**\ " do którego śpiewa
*Brent Smith*. Jest to w zasadzie rockowa ballada która przypomina
typowe utwory amerykańskie tego typu. Mimo to, przyjemnie się słucha
tego kawałka.

Następnie w marszu wchodzi "**2010**\ " z *Davem Lombardo* na perkusji i
stylem przypomina te właśnie utwory, na których *Apocalyptica*
wprowadziła perkusistę po raz pierwszy, w albumie **Reflections**.

"**Through Paris in Sportscar**\ " chyba wcale nie przypomina jazdy
sportowym samochodem. Przynajmniej ja nie mogłem sobie wyobrazić. Utwór
jest zdecydowanie zbyt smutny i wolny jak na jazdę samochodem. Z drugiej
strony, może tak się właśnie jeździ przez Paryż samochodem sportowym? I
chociaż jest ryk silnika, to jednak brak poczucia prędkości, a całe tło
przejażdżki jakoś zwalnia...

Następnie odwiedza nas "**Beautiful**\ " spokojny utwór przy którym
można się przyjemnie zrelaksować po tej dziwnej jeździe przez Paryż.
Zdecydowanie nie jest to utwór do samochodu. Szkoda tylko, że taki
krótki.

"**Broken Pieces**\ " to utwór do którego nas "**Beautiful**\ "
wprowadza. Kolejny utwór śpiewany, tym razem z udziełem *Lacey Mosley*.
Utwór z charakterem (choć który u *Apocalyptyki* taki nie jest), posiada
szczególnego rodzaju charyzmę, jaką u *Apocalyptyki* tylko wokalistki są
w stanie wydobyć.

W kolejnym utworze, ciągle pozostajemy w Paryżu, tym razem w "**On the
rooftop with Quasimodo**\ " *Eicca* z kompanią wchodzi na dach
posiedzieć z Quasimodo. miejscami chyba najbardziej z dotychczasowych
utworów przypominał mi "*At the gates of Manala*\ ". Zupełnie, jakby
muzycy utożsamili Paryż z tym Fińskim podziemiem z legend - to z kolei
samo z siebie narzuciło mi skojarzenie z filmem **Vidocq** (do którego
też nagrali swego czasu kawałek - **Hope vol. 2** - jeden z pierwszych z
udziałem wokalu).

"**Bring them to light**\ " - to utwór który najmniej mi się podoba.
Śpiewa tutaj *Joe Duplantier* i mi osobiście trudno przyswoić ten typ
śpiewu - coś al\`a rzyganie do mikrofonu, nawet jeśli jest to melodyjne
rzyganie.

Następnie rozbrzmiewa "**Sacra**\ ", w miarę spokojny i przyjemny, choć
mroczny utwór. Szczególnie uwypuklone są niskie dźwięki wiolonczel.

"Sacra" przechodzi w "**Rage of Poseidon**\ " bez żadnej przerwy, czy
zauważalnej różnicy. Od początku utwór buduje napięcie. Jakby spoglądał
na nas rozgniewanym, czy może wściekłym wzrokiem Posejdon zastanawiając
się jaką karę by wymierzyć... po czym wściekle atakuje. Utwór kończy się
w podobnych tonach, jak się zaczyna, z tym, że w głowie miałem raczej
rozgniewanego Posejdona odchodzącego w głębiny pozostawiając
pobojowisko.

Album kończy się utworem "**The Shadow of Venus**\ ", nie spieszącym się
nigdzie. Trochę mi się kojarzył z zakończeniem "**Katedry**\ "
*Bagińskiego* - to co się miało stać, się stało, i nic już na to nie
poradzimy.

Podsumowując album, mogę powiedzieć, że przyzwoity, nieco inny niż
poprzednie, ale nie uszeregowałbym go na pierwszym miejscu. Jeśli
miałbym **7th Symphony** komuś polecić, to tylko ze względu na
niesamowitą muzykę, jaką tylko instrumenty smyczkowe potrafią wytworzyć.
Poza tym... **World Collide** - poprzedni album, jest zdecydowanie
bardziej godny polecenia komuś, kto **Apocalyptyki** nie słuchał.

Wydanie specjalne posiada jeszcze płytkę DVD z nagraną sesją studyjną 6
utworów *Apocalyptyki*. 6 utworów to:

-  - Beautiful
-  - Not Strong Enough
-  - End of Me
-  - I Don't Care
-  - Sacra
-  - Bittersweet

W trzech z nich: Not Strong Enough, End of Me, I Don't Care śpiewa *Tipe
Johnson*, ale pasuje tylko do Not Strong Enough. Z kolei Bittersweet
jest wykonywany bez udziału żadnego wokalisty - głos zastępuje jedna z
wiolonczel grająca niskimi dźwiękami. Sam pomysł takiego nagrania jest
ciekawy. Niewielkie studio z klimatem - stylowo wykończone, z organami.
Cała aranżacja przypomina jeden z pierwszych klipów muzycznych, który
nagrywany był chyba w szkole muzycznej, w której członkowie
*Apocalyptyki* się uczyli.
