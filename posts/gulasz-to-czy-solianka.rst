.. title: Gulasz to, czy solianka?
.. slug: gulasz-to-czy-solianka
.. date: 2010/06/06 19:06:20
.. tags: gulasz, solianka, przepis, kuchnia
.. link:
.. description: Postanowiłem wczoraj ugotować sobie gulasz. Zabierałem się do tego już od jakiegoś czasu, ale brakowało jakichś chęci do zrealizowania zamiarów. Uzbroiwszy się w niezbędną acz mglistą wiedzę dotyczącą składników wyruszyłem do sklepu uzupełnić potrzebne składniki. Ponieważ mięso, pomidory i przyprawy posiadałem, jedyne co musiałem uzupełnić to papryka, ogórki konserwowe i pieczarki.

Postanowiłem wczoraj ugotować sobie gulasz. Zabierałem się do tego już
od jakiegoś czasu, ale brakowało jakichś chęci do zrealizowania
zamiarów. Uzbroiwszy się w niezbędną acz mglistą wiedzę dotyczącą
składników wyruszyłem do sklepu uzupełnić potrzebne składniki. Ponieważ
mięso, pomidory i przyprawy posiadałem, jedyne co musiałem uzupełnić to
papryka, ogórki konserwowe i pieczarki.

Nagotowałem się tego w sumie około dwóch godzin, i wyszło mi tego cały
średni garnek. Tego, bo nie jestem pewien, czy to gulasz, czy raczej
bardzo gęsta solianka.

Składniki jakie do tego (chyba) gulaszu wykorzystałem:

-  Kawałek mięsa,
-  2 słodkie, czerwone papryki,
-  Garść ogórków konserwowych,
-  1 pomidor,
-  trochę mąki,
-  pieczarki, około 20 deko,
-  przyprawy: ziele angielskie, liść laurowy, sól,
-  półtora kubka (na oko) bulionu,
-  jakaś łyżka sproszkowanej czerwonej słodkiej papryki.

Zacząłem jak wszelkie przepisy sugerują od mięsa: pokroić w kostkę i
obsmażyć na rozgrzanym oleju. Po podsmażeniu podsypałem łyżką mąki, i
jeszcze chwilę potrzymałem na małym gazie, po czym przełożyłem do
rzeczonego garnka. Następnym krokiem było przygotowanie bulionu i
wsypanie na mięso pokrojonej w kostkę papryki, a następnie ogórków. O
ile po wrzuceniu mięsa nie miałem żadnych wątpliwości, to po papryce i
ogórkach zacząłem się zastanawiać, czy mi się wszystko zmieści.
Zaryzykowałem i dorzuciłem jeszcze pokrojonego (bez skórki) pomidora i
gdzieś tam w środek wcisnąłem dwa pokrojone w kostkę ziemniaki.

Zalałem to wszystko przygotowanym bulionem (z kostki rosołowej) i
postawiłem na małym ogniu. Po jakimś czasie dodałem ziele angielskie i
liść laurowy. Pieczarki po obraniu, i pokrojeniu obsmażyłem w większości
na rumiano i dorzuciłem do gulaszu, który do tego czasu wycisnął soki ze
wszystkiego, co tam trafiło wcześniej. Na koniec podsypałem jeszcze
sproszkowaną papryką i szczyptą soli. Miałem zamiar dodać jeszcze
czosnek, ale wyleciał mi z głowy podczas gotowania.

Sos może nie jest tak gęsty jak w typowym gulaszu, a i w smaku bardziej
przypomina soliankę, ale całość jest raczej gęstsza od solianki. Całość
jest bardzo dobra z kaszą gryczaną.
