.. title: Wpis inaugurujący
.. slug: wpis-inaugurujacy
.. date: 2010/02/22 18:02:26
.. tags: strona, symfony, plany
.. link:
.. description: Po wczorajszej aktualizacji całego projektu swojej strony domowej, długo nie wiedziałem, co z tym blogiem zrobić. Ale trzeba podać przynajmniej wpis inaugurujący.

Po wczorajszej aktualizacji całego projektu swojej strony domowej, długo
nie wiedziałem, co z tym blogiem zrobić. Ale trzeba podać przynajmniej
wpis inaugurujący.

Tak więc wczoraj zniknęła czarna szata graficzna, i została zastąpiona
nową, jaśniejszą. Samą szatę ukończyłem w połowie grudnia. Ale przecież
zmiana szaty to nie wszystko.

Dlatego też w sercu mojej strony domowej, zamiast mojego autorskiego
silnika, leży sprawdzony, stabilny i wygodniejszy w użyciu `framework
symfony <http://www.symfony-project.org/>`_ w wersji 1.4.
 Dlaczego symfony? Zastanawiałem się kiedyś, jak usprawnić swoją pracę w
autorskim silniku i wpadłem na pomysł wykorzystania bibliotek ORM (np.
`hibernate <https://www.hibernate.org/>`_ dla Javy). Idąc tym śladem
dotarłem do `Doctrine <http://www.doctrine-project.org/>`_, a patrząc co
i zacz, wpadłem na symfony. W końcu po co znowu wynajdować koło? Na
dodatek można się nauczyć czegoś nowego i przydatnego.

Nowa wersja strony pozbawiona jest na razie modułu linków. Służył mi za
coś w rodzaju książki adresowej, dla adresów stron, które warto mieć,
ale nie koniecznie w zakładkach - tam i tak jest tłok.

Oprócz modułu linków, na pewno zamieszczę portfolio, będzie mieszane,
zawierać będzie zarówno grafiki, jak i kody źródłowe, zaczynając od tak
starych projektów jak jeditemple. Dodatkowo moduł blogowy powinien
zyskać komentarze (tylko dla zalogowanych) i tagi.

W planach również mam stworzenie pluginu do symfony służącego do
zbierania statystyk odwiedzin, jednak muszę jeszcze doprecyzować
planowaną architekturę w formie logicznym i zapoznać się dokładniej z
symfony.

Ale zanim zacznę wykonywać coś w kierunku powyższych rozwiązań, najpierw
muszę zagłębić się w możliwości sfDoctrineGuardPlugin oraz stworzyć mapę
strony przy pomocy któregoś z pluginów.
